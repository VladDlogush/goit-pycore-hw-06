# Тема 9. Домашня робота. Основи роботи з класами

У цій домашній роботі ми продовжимо розвивати нашого віртуального асистента з CLI інтерфейсом.

Наш асистент вже вміє взаємодіяти з користувачем за допомогою командного рядка, отримуючи команди та аргументи, та виконуючи потрібні дії. У цьому завданні потрібно буде попрацювати над внутрішньою логікою асистента, над тим, як зберігаються дані, які саме дані і що з ними можна зробити.

Застосуємо для цих цілей об'єктно-орієнтоване програмування. Спершу виділимо декілька сутностей (моделей), з якими працюватимемо.

- У **користувача** буде адресна книга або **книга контактів**. Ця **книга контактів** містить **записи**. Кожен **запис** містить деякий набір **полів**.

Таким чином ми описали сутності (класи), які необхідно реалізувати. Далі розглянемо вимоги до цих класів та встановимо їх взаємозв'язок, правила, за якими вони будуть взаємодіяти.

- Користувач взаємодіє з **книгою контактів**, додаючи, видаляючи та редагуючи **записи**. Також користувач повинен мати можливість шукати в **книзі контактів записи** за одним або кількома критеріями (полями).
- Про **поля** також можна сказати, що вони можуть бути обов'язковими (ім'я) та необов'язковими (телефон або email наприклад). Також **записи** можуть містити декілька **полів** одного типу (декілька телефонів наприклад). Користувач повинен мати можливість додавати/видаляти/редагувати **поля** у будь-якому записі.

## Технiчний опис завдання

Розробіть систему для управління адресною книгою.

#### Сутності:

- `Field`: Базовий клас для полів запису.
- `Name`: Клас для зберігання імені контакту. Обов'язкове поле.
- `Phone`: Клас для зберігання номера телефону. Має валідацію формату (10 цифр).
- `Record`: Клас для зберігання інформації про контакт, включаючи ім'я та список телефонів.
- `AddressBook`: Клас для зберігання та управління записами.

#### Функціональність:

- `AddressBook`: Додавання записів.
- Пошук записів за іменем.
- Видалення записів за іменем.
- `Record`: Додавання телефонів.
- Видалення телефонів.
- Редагування телефонів.
- Пошук телефону.
